<!DOCTYPE html>
<html lang="en">
<head>
	<meta charset="UTF-8">
	<meta name="viewport" content="width=device-width, initial-scale=1.0">
	<link rel="stylesheet" href="style.css">
	<title>မြန်မာပြည်သူပြည်သားများ၏ လွတ်လပ်သော မြန်မာပြည် ကြေငြာစာတမ်း</title>
</head>
<body>
	<div class="container">
		<div class="lang_switcher">
			<a href="index.html">မြန်မာ</a> | <a href="index_en.html">English</a>
		</div>
		<h1>မြန်မာပြည်သူပြည်သားများ၏ လွတ်လပ်သော မြန်မာပြည် ကြေငြာစာတမ်း</h1>
		<h3>ကျွန်ုပ်တို့ မြန်မာပြည်သူပြည်သားအပေါင်းတို့သည်</h3>

		<p>လွတ်လပ်ခြင်းနှင့် တရားမျှတခြင်းကို ဦးထိပ်ပန်ဆင်လျက် လွတ်လပ်၍ တရားမျှတသော ရွေးကောက်ပွဲများမှ ထွက်ပေါ်လာသော အစိုးရတစ်ရပ်ကိုသာလျှင် အစဉ်တစိုက် အသိအမှတ်ပြုသည်။ </p>

		<p>တရားဥပဒေနှင့် ဆန့်ကျင်သော၊ လက်နက်အားကိုးဖြင့် အကြမ်းဖက်သော မည်သည့် လုပ်ရပ်ကိုမှ လက်ခံမည်မဟုတ်ပဲ အစဉ်တစိုက် ရှုံ့ချသည်။</p>

		<p>နှစ်အပိုင်းအခြားအလိုက် ကျင်းပမြဲဖြစ်သော လွတ်လပ်၍ တရားမျှတသော ရွေးကောက်ပွဲများမှတစ်ဆင့် တရားဝင် ရွေးကောက်တင်မြှောက်ခံရသော အစိုးရတစ်ရပ်အနေဖြင့် နိုင်ငံတော်အာဏာကို ရယူသုံးစွဲနိုင်ခြင်းမရှိသည့် အခြေအနေတွင် နိုင်ငံတော်၏ အချုပ်အခြာအာဏာပိုင်သသော နိုင်ငံသားများအနေဖြင့် နိုင်ငံတော်အာဏာကို တိုက်ရိုက်ကျင့်သုံးသည်။ ထို့ကြောင့် မည်သူတစ်ဦးတစ်ယောက်မှ မိမိကိုယ်ကို အစိုးရတစ်ရပ်အဖြစ် ပြည်တွင်း၌ဖြစ်စေ ပြည်ပ၌ဖြစ်စေ ကြေငြာခွင့်မရှိစေရ။ အသိအမှတ်ပြုခံရခွင့် မရှိစေရ။ </p>

		<p>အခက်အခဲများကြားမှ အမြဲရှင်သန်ရပ်တည်နိုင်မြဲဖြစ်သော နိုင်ငံတော်၏ စရိုက် လက္ခ ဏာကို အထူးပြုလျက် မိမိတို့၏ နိုင်ငံသားအချင်းချင်း ကူညီဖေးမခြင်း၊ ရိုင်းပင်းကာကွယ်ခြင်းတို့ဖြင့် ပြည်သူ့ယန္တရားကို အမြဲတစေ အသက်ဝင်လည်ပတ်စေမည်။ </p>

		<p>ပြည်သူအများ၏ ရွေးချယ်မှုဖြင့် ကာလအပိုင်းအခြားအလိုက် အာဏာကိုင်စွဲခွင့်ရသော တရားဝင် အစိုးရဟူသည် နေရာဒေသ၊ အဆောက်အအုံ၊ အထိမ်းအမှတ် တံဆိပ်လက္ခဏာများတွင် တည်ရှိခြင်းမဟုတ်ပဲ ငါတို့၏ ရင်ထဲ နှလုံးသည်းပွတ်၌သာလျှင်တည်သည်။</p>

		<p>ဤသတင်းစကားသည်ကား အာဏာလက်ဝယ်ရှိသူ၊ လက်နက်လက်ဝယ်ရှိသူ၊ ယန္တရားလက်ဝယ်ရှိသူ မည်သူမဆို မည်သည့်အချိန်မဆို ကြားသိစေအပ်သော ငါတို့၏ သတင်းစကားပင်ဖြစ်သည်။ </p>

		<p>လွတ်လပ်ခြင်းနှင့် တရားမျှတခြင်းကို ဖီဆန်သော အို မိစ္ဆာတို့ ငါတို့သည် သံပုံးတီးနှက် ဆူပွက်စေခြင်းဖြင့်သော်လည်းကောင်း၊ ဖယ်ကျဉ်ရှောင်ရှားခြင်းဖြင့်သော်လည်းကောင်း၊ လှောင်ပြောင်ပျက်ရယ်ပြုခြင်းဖြင့်သော်လည်းကောင်း၊ ငြိမ်းချမ်းစွာစုဝေးဆန္ဒဖော်ထုတ်ခြင်းဖြင့်သော်လည်းကောင်း ရရာသော နည်းလမ်းကို ကိုင်စွဲအသုံးပြုလျက် သင်တို့၏ ဆိုးယုတ်သော အပြုအမူများအား ငါတို့၏ မြေမှ အပြီးတိုင် ပပျောက်စေမည်။</p>


		<h3>အနှစ်ချုပ်</h3>

		<p>ကျွန်ုပ်တို့ မြန်မာပြည်သူပြည်သားအပေါင်းတို့သည် တရားဥပဒေပ လက်နက်အားကိုးဖြင့် နိုင်ငံတော်အာဏာကို ရယူသုံးစွဲခြင်းအား ရှုံ့ချသည်။ တရားဝင် အစိုးရကင်းမဲ့လျှင် နိုင်ငံတော်၏ အာဏာကို နိုင်ငံသားများမှ တိုက်ရိုက်ရယူသုံးစွဲသည်ဟု မှတ်ယူရမည်။ ထိုကာလမျိုးတွင် ပြည်သူ့ယန္တရားကို ပြည်သူများ၏ အချင်းချင်း ရိုင်းပင်းမှုဖြင့် လည်ပတ်စေမည်ဖြစ်ပြီး လွတ်လပ်ခြင်းနှင့် တရားမျှတခြင်းကို ဆန့်ကျင်သော မိစ္ဆာတို့အား ရရာသော နည်းလမ်းမျိုးစုံဖြင့် တိုက်ဖျက်ပပျောက်စေမည်။</p>
	</div>
</body>
</html>